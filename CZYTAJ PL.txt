Rozpowszechnianie i licencja
============================

Copyright 2009 COMPMaster
F3Site 2009 jest wolnym oprogramowaniem. Możesz go rozprowadzać dalej, modyfikować na warunkach Powszechnej Licencji Publicznej GNU, wydanej przez Fundację Wolnego Oprogramowania wg 2. wersji tej Licencji lub którejś z późniejszych.

Skrypt rozpowszechniany jest z nadzieją, iż będzie on użyteczny - jednak BEZ JAKIEJKOLWIEK GWARANCJI,nawet domyślnej gwarancji PRZYDATNOŚCI HANDLOWEJ albo PRZYDATNOŚCI DO OKREŚLONYCH ZASTOSOWAŃ. W celu uzyskania bliższych informacji - Powszechna Licencja Publiczna GNU.

System korzysta z komponentów:
* ikony Silk i Flags - http://www.famfamfam.com


Wymagania
=========

* PHP 5.2 lub nowszy z włączonym rozszerzeniem PDO
* Baza danych: MySQL 5.0.2+ lub SQLite 3+
* Obsługa sesji PHP


Instalacja
==========

1. Załaduj zawartośc katalogu SYSTEM na serwer za pomocą klienta FTP lub menedżera plików. Usuń niepotrzebne języki i skórki (oprócz DEFAULT), których nie będziesz używał. Nadaj plikom i folderom uprawnienia (CHMOD):
* katalogi: CFG, CACHE, RSS - 0777
* wszystkie foldery w powyższych katalogach - 0777
* wszystkie pliki w powyższych katalogach - 0766
* katalogi: FILES, IMG - 0777 (nieobowiązkowo)
* katalogi: IMG/USER - 0777 (wymagane, aby użytkownicy mogli wgrywać zdjęcia)

2. Przejdź do katalogu INSTALL w przeglądarce internetowej, wpisując: http://adres.strony.pl/install/
Aby instalacja przebiegła poprawnie, użytkownik bazy danych musi mieć do niej pełne prawa.

3. Instalator wprowadzi rekordy do bazy danych dla WSZYSTKICH dostępnych na serwerze języków.

4. Po instalacji USUŃ KATALOG INSTALL!

5. Zaloguj się i dostosuj system w panelu administracyjnym.


Aktualizacje i pomoc techniczna
===============================

Oficjalna strona F3Site: compmaster.go.pl (wortal COMPMaster). Pomoc dotyczącą skryptu możesz uzyskać na forum. UWAGA! Strony niezgodne z prawem, nieprzyzwoite lub propagujące piractwo nie otrzymają wsparcia.

Aktualna wersja rozwojowa F3Site z repozytorium SVN, systemem błędów oraz Wiki znajduje się w serwisie Google Code: f3site.googlecode.com


Rozszerzenia i skórki
=====================

Możesz zwiększyć możliwości systemu za pomocą rozszerzeń. Przed instalacją jakiegokolwiek dodatku upewnij się, że pochodzi z zaufanego źródła, gdyż może on uszkodzić Twój wortal lub wykraść poufne dane!


Bezpieczeństwo
==============

1. Co pewien czas utwórz KOPIĘ BAZY DANYCH.

2. Po instalacji nadaj plikowi cfg/db.php prawa 444 (tylko odczyt).

3. NIKOMU NIE PODAWAJ SWOJEGO HASŁA! JEŻELI KORZYSTASZ Z INTERNETU W MIEJSCACH PUBLICZNYCH, ZAWSZE WYLOGUJ SIĘ PO ODEJŚCIU OD KOMPUTERA!

4. Chroń swój komputer programem antywirusowym z AKTUALNĄ BAZĄ WIRUSÓW! Po sieci krąży koń trojański, który kradnie hasła z programów do obsługi FTP, a następnie dodaje ukryte ramki <iframe> prowadzące do niebezpiecznych witryn i skrypty JavaScript do plików stron na serwerze! Jeżeli zobaczysz jakiekolwiek objawy wskazujące na działalność trojana (np. nowe znaczniki w źródle strony), koniecznie zmień hasła do serwerów FTP, przeskanuj komputer i załaduj ponownie czyste pliki.


Uwagi
=====

1. Skórki są kompilowane do kodu PHP do folderu CACHE, skąd system je wczytuje.
2. Aby zlikwidować maskowanie adresu przez domenę, przekieruj ją do pliku domain.php.


Panel administracyjny
=====================

Po zalogowaniu jest dostępny odnośnik do PA. Widzisz go tylko Ty oraz uprawnieni użytkownicy. Do PA możesz też dostać się, wpisując ręcznie ścieżkę do katalogu ADMIN lub pliku adm.php.


Edycja treści
=============

Tylko użytkownicy z rangą Redaktor, Administrator lub Właściciel mogą edytować zawartość. Po zalogowaniu jest dostępny odnośnik "Zarządzaj treścią". Aby w widoku kategorii dodać nową pozycję, wybierz: Opcje -> Dodaj pozycję (tylko wtedy, gdy wyświetlanie struktury kategorii jest włączone).


Znane problemy
==============

Jeżeli strona nie wyświetli się lub wystąpi błąd serwera, zmodyfikuj lub usuń plik .htaccess z katalogu głównego oraz CFG. Przeczytaj dokumentację Twojego hostingu, aby uzyskać więcej informacji. Plik .htaccess ustawia opcje, które zwiększają bezpieczeństwo! Sprawdź, czy są one domyślnie włączone na serwerze. Jeśli nie, być może istnieje inny sposób, aby je zastosować.